نەما «دخانی» هەتا چبرۆکی عیشقی ئێمە دارێژێ 
دەنا هێشتا لە کوردستان دەژین «دزین و مەم»ێکی تر
پەپوولەی خۆشەویستی من لە شوێنێ ناگرێ ئارام
دەنیشێ و بالی دەبزێوێ لەسەر سینە و مەمێکی تر
هەزار هێندە پەرێشان و سیاچارە بژیم هێشتا
لە نێو دڵدا هەمە ئاواتی خاڵ و پەرچەمێکیتر
هەتاکوو دواپشوو رێبواری رێگای عیشق و ئازادیم
ئەگەر بێجگە لە ناکامیش نەبینم بەرهەمێکی تر
کە فرمێسکم لە سەر روخساری کیژی دڵ شکاو بینی
گوتم: پا خوا لە سەر سوورگوڵ نەبینم شەونمێکی تر
شەوێکی چاوەنواڕت بووم، نەهاتی گیانەکەم! ویستت
منی دڵناسکی شاعیر بگێڕم ماتەمێکی تر
خدر نیم بۆ تەمەن شێت بم بە کانی ژینێدا نووسێم
ئەوەندەم ژین دەوێ تا دەم دەنێمە نێو دەمێکی تر
بە تۆ چارەی چلۆن دەکرێ دەروونی پڕ لە ناسۆرم
خەساری بۆ دەکەی دوکتۆری زانا، مەرهەمێکی تر؟
بەهار و گوڵ، کچ و مانگەشەوو شیعری تەڕ و بادە
لەودی زیاتر جەنابی شێخ! گەرەکتە عالەمێک ی تر؟

١٩٧٧