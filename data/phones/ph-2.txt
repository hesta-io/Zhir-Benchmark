منیش دەکوژێت، هەمان ئەو یاسایەی تۆی گرفتاری دەستی من کردوە؛ منیش گرفتاری دەستێکی بەتواناتر دەکات. خوێنی تۆ و خوێنی من نییە، ئەوەی دەڕژێ شیلەی ڕەگی داری بەهەشتە."

کە گاز لە سێوێک دەگرن لە دڵی خۆتاندا پێی بڵێن: "تۆوەکانت لە جەستەی مندا دەڕوێن و چرۆکانی سبەینێت لە دڵی مندا دەپشکوێن، عەتری تۆ دەبێ بە هەناسەی من و ئیتر من و تۆ لە هەموو وەرزەکاندا پێکەوە ئاهەنگ دەگێڕین."

پایزان کاتێک ترێی ڕەزەکانتان بۆ گووشین دەچنن، لە دڵی خۆتاندا پێی بڵێن: "من وەک تۆ ڕەزێکم، میوەی منیش بۆ گووشین کۆدەکەنەوە و مینا شەرابێکی نوێ لە گۆزەی هەمیشەییدا دەمێنمەوە."

زستانانیش کاتێک شەراب لە گۆزەوە دەکەنە نێو جامەکانتانەوە؛ بهێڵن دڵتان بۆ هەر پێکێک گۆرانیی بڵێت، لێگەڕێن هەر گۆرانییەکتان یادێک بێت بۆ ڕەزەکانتان، بۆ ڕۆژانی پایز، بۆ ڕۆژانی ترێگووشین.

٤٨