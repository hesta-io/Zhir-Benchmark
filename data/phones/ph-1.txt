لەم کاتەدا پیرەمێردێکی خاوەن کاروانسەرا وتی: "دەربارەی خواردن و خوارنەوە بۆمان‎ بدوێ."

ئەویش لە وەڵامدا وتی:

خۆزگە بتانتوانیبا بە عەتری خاک بژین، هەروەک چۆن ڕووەکەکان بە تیشکی خۆر دەژین.

بەڵام لەبەر ئەوەی لەپێناو خواردندا دەبێت بکوژن و تینوێتیی خۆتان بە بڕینی شیری دایک لە منداڵ بشکێنن، کەواتە ئەم کارە وەک پەرستشێک ئەنجام بدەن.

لێگەڕێن لەپێناو ئەو شتەی کە لە بوونی مرۆڤدا پاکتر و بێگوناهترە، سفرەکانتان میحرابێک بن بۆ قوربانیکردنی بێزمانە پاک و بێگوناهەکانی دەشتودەر.

کاتێک گیانەوەرێک سەردەبڕن، لە دڵی خۆتدا پێی بڵێن: "هەمان ئەو هێزەی تۆ دەکوژێت،

٤٧