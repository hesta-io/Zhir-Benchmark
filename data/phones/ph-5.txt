رێبەری داوای باری کەسێتی				 عمر ئەحمەد

(متعە)تقدیر دەکەن نیوەی مارەیی وەکو خۆی (سهر المثل)وە لە کاتی ناکۆکی نێوان ژن و مێرد لەسەر خەملاندنی متعە پێویستە شارەزا بیخەمڵێنێ.

ئەگەر گرێبەستێکی نادروست هەبوو لە نێوان ژن و مێردا وە دوای گواستنەوە جیابونەوە ڕوی دا ئەو کاتە ئەگەر مارەیی دەستنیشان کرابوو ئەوە ژنەکە لە مارەیی دەستنیشان کراو و مارەیی وەك خۆی کامیان کەمتر بوو شایستەی كەمەكەیە ،بۆ نموونە ئەگەر مارەیی دەستنیشان كراو 50مسقاڵ ئاڵتون بوو وە مارەیی وەك خۆی 40 مسقاڵ بوو لەو كاتەدا ژنەکە (40)مسقاڵەکەی ئەگەوێ،وە ئەگەر مارەیی دەستنیشان نەکرابوو مارەیی وەك خۆی ئەگەوێ.

ئەو حاڵەتانەی کە ژن مارەیی ناکەوێ
1.ئەگەر جیابوونەوە ڕووی دا پێش گواستنەوە وە هۆکاری جیابوونەوەکە ژن بوو .
2. ئەگەر جیابوونەوە ڕوی دا لە پێش گواستنەوە وە هۆکاری جیابوونەوەکە مێرد بوو بەوە باڵغ بوەو بەم گرێبەندە ڕازی نیە.
3.ئەگەر ژن دەستبەرداری مافی خۆی بوو گەردنی مێردەکەی ئازاد کرد.
4.ئەگەر گرێبەندی هاوسەرگیریەکە دروست نەبوو (فاسد) وە جیابوونەوە پێش گواستنەوە ڕوی دا هەتا ئەگەر دوای(خلوة صحیحة) بێت ژنەکە هیچ مارەیی ناکەوێ.

داوای مارەیی و چۆنیەتی سەلماندنی

لێرەدا چەند نموونەیەك لە داوای مارەیی باس دەکرێ وە ئەشێت بکرێن بە پێوانەیەك بۆ ئەو داوایانەی تر کە تایبەتن بە سەلاندنی مارەیی:

1 .ئەگەر ژنێکی طلاق دراو پێش گواستنەوە داوای تۆمار کرد لەسەر پیاوەکە وە داوای نیوەی مارەیی دەستنیشان کراوی کرد ،بۆ نموونە مارەیی پیشەكی(14)مسقان بوو وە پاشەکی (20)مسقاڵ بوو ئەو کاتە ژنەکە (17)مسقاڵ ئاڵتونی دەکەوێ لەبەرئەوەی نیوەی مارەیی دەستنیشان کراوە واتە پێشەکی و پاشەکیەکە کۆکراوەتەوە دابەشی سەر دوو کروە،ئەگەر مێرد دفعی داوای کرد و ووتی ژنەکە مارەیی پێشەکیەکەی وەرگرتوە کە چواردە مسقاڵ لە زێڕە،وەك لە گرێبەندەکەشدا ئاماژە کراوە.لەم کاتەدا کە ژنەکە اقراری کرد ئەوە دادگا حکم دەدات بۆ ژنەکە بە بڕی (3مسقان)ئاڵتون ، واتە باقی نیوەی مارەیی دەستنیشان کراو .بەلام ئەگەر ژنە نکوڵی کرد لە وەرگرتنی مارەیی پێشەکی وە ووتی لە کاتی خۆیدا بە درۆ أقراری کردوە بە وەرگرتنی مارەیی پێشەکی ئەگینا لە راستیدا وەری  نەگرتوە ، لەم حاڵەتەدا ژنەکە ماق هەیە سوێندی یەکلاکەرەوە ئاراستەی پیاوەکە بکات ،ئەگەر سوێندی خوارد تەنها حوکم دەدرێ بە
بڕی(3)مسقاڵەکە ،بەلام ئەگەر سوێندی نەخوارد حوکم دەردەکرێ بە پابەندکردنی پیاوەکە بە پێ دانی بڕی( 17 )مسقاڵەکە.

2.کاتێ ژن داوا تۆمار دەکات بە مارەییەکەی ،وە گرێبەندی هاوسەری و تۆماری دادگا هیچ ئاماژەیەکی نەداوە کە مارەیی پێشەکیەکە وەرگیراوە لەلایەن ژنەوە .وە پیاوەکەش دفع ئەکات کە مارەیی پێشەکی داوە،بەلام داواکار أنکاری ئەکات لە دفعی داوا لەسەرکراو ، وە لەم کاتەدا پیاوەکە (داوا لەسەر کراو)تکلیف دەکرێ بە سەلاندنی دفعەکەی ، وە ئەمەش بە شایەد ناسەلمێنرێ بەلکو بەڵگەی نوسراوو وەرەقەی رەسمی و سندی کاتب عدل،وە یان لە کاتی دەستە وەستانی داوا لەسەر کراو بۆ سەلماندنی دفعەکەی کە مافی سوێند دانی داواکاری هەیە کە نکوڵی کرد لە سوێندەکەو

11
