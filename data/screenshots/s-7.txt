باسی یەکەم
چەمکی کەسایەتیی یاسایی نێودەوڵەتی

هەر سیستەمێکی یاسایی کەسانی یاسایی خۆی هەیە و خۆیشی ئەو مەرج و
پێداویستییانە دیاریدەكات، كە پێویستە لە كەسەكە دا (تاك یان مانەوی) هەبێت، تاوەکو بە
كەسێك لە کەسەکانی بژمێردرێ. کەسەکانی یاساش بەپێی جیاوازی سیستەمە یاساییەکان،
دەگۆڕێن و دەكرێت دابەش بكرێن بۆ چەند جۆرێك، هەندێکیان سەرەکین و هەندێکیشیان
لاوەکین. لەبەر ئەمە پێویستە چەند تایبەتمەندییەکی گشتیی هاوبەشی سەرەکی لە کەسەکانی
یاسادا هەبن بە جۆرێك کە رێکەبن لەگەڵ ئەو پێداویستییانەی هەر سیستەمێکی یاسایی دایان
دەنێت تاوەکو ببن بە خاوەن ماف و ئیلتیزام.

هەندێ لە یاساناسەکان چەند مەرجێکی گشتییان دیاریکردووە و پێیان وایە پێویستە لە
کەسە یاساییەکانی هەر سیستەمە یاساییەکدا هەبن، ئەوانەش برێتین لە:

١- کەسی یاسایی دەبئ بەشداری لە پێوەندییەکی یاسایی دیاریکراودا بکات، واتا ئەو
پێوەندییە کۆمەڵایەتییانەی کە نۆرمی یاسایی سیستەمێکی یاسایی دیاریکراو رێکیان
دەخەن.

٢- کەسە یاساییەکان خاوەن ئیرادەیەکی ئازادی سەربەخۆن، چونکە هەموو پێوەندییە
یاساییەکان برێتین لەو پێوەندییانەی لەسەر ویستی ئازاد بونیادنراون.

٣- کەسە یاساییەکان ماف و ئیلتیزام لەبەرامبەر کەسەکانی تر دەگرنەخۆ لە چوارچێوەی
سیستەمێکی یاسایی دیاریکراودا واتا مەرج و ئەهلییەتی پێویستیان هەر لەکاتی لە
دایکبوونیانەوە هەیە. (١)

ئەم پێوەرانە ناکرێ دەقاودەق بەسەر کەسەکانی یاسای نێودەوڵەتیدا پراکتیزەبکرێن،
چونکە یاسای نێودەوڵەتی جیاوازی هەیە لەگەڵ یاساکانی تردا لە رووی سەرچاوە و ئەو
بابەتەی رێکیدەخات. سەرەڕای ئەمەش کەسەکانی جیاوازییان هەیە لەگەڵ کەسەکانی تردا.

- د. ب . لیفین: هەمان سەرچاوەی پێشوو ل ٣١ (١)

١٤٩
