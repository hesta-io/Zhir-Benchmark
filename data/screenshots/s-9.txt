سیستەمی بەرێوەبردنی بنکەدراوەکان(داتابەیسەکان) زۆرن بەڵام یەکێک لەناویاندا دەدرەوشێتەوە و زۆر دیارە ئەویش sqlite ە ،sqlite لە 17 August 2000 یەکەم وەشانی بڵاوکراوەتەوە نزیکەی 20 ساڵ لەمەوبەر تاوەکو ئێستاش بە یەکێک لە بەناوبانگترین dbms ەکان هەژمار دەکرێت ئەویش لەبەر چەند تایبەتمەندیەک کە لەوانی دیکە نیە ئەوانەش بچووکی، خێرایی، توانای هەڵگرتنی، پشتپێبەستن و جێی متمانەیەکەی، تەواویەکەی لە رویی تایبەتمەندیەکانەوە  بە باشم زانی بابەتێکی لەسەر بنوسم. لە چەند بابەتێکی پێشوو باسی هەندێک لە بیرۆکە بنەرەتیەکانی بنکەدراوەکان کردووە لەم چەند بابەتەی خوارەوە

بنکەی زانیاریەکان چیە ؟
بنەماکانی بنکەی زانیاری Relational Databases) SQL)
وانەی دووەم:کارکردن لەگەڵ بنکەی دراوە PDO
سەرەتا
داتابەیسی sqlite وەک لە ماڵپەری سەرەکیان نوسراوە بریتیە لە لایبرەریەکی زمانی C کە هەموو فیچەر(تایبەتمەندیەکان)ی ئینجنێکی داتابەیسی SQL تێدایە، بە مانایەکی سادە بنکەدراوەیەکی تەواوی جێی متمانەو تەواوە کە لەسەر زۆربەی ئامێرەکانی کۆمپیتەر کاردەکات sqlite بەربڵاوترین جۆری داتابەیسە لە جیهان فۆرماتی فایلەکەی جێگیرە و بە نوێبونەوەی ڤێرشنی sqlite داتابەیسەکەت تێکناچێت و هەر کاردەکات کەواتە هیچ خەمی ئەوەمان نابێت کە نوێکردنەوەی sqlite لەوانەیە داتابەیسەکەمان تێکبدات یان کار نەکات ئەو باسانە لەوانەیە سەیر بن بۆ ئەوانەی نوێن و بەکاریان نەهێناوە بە سادەیی داتابەیسی sqlite تەنها یەک فایلە بە پاشگری .sqlite تەنانەت ئەوەشی پێویست نیە لەسەر کۆمپیتەرەکەت فایلێکی بەتاڵ دروست بکە ئەوە داتابەیسێکی sqlite ت دروست کرد بەو سادەییە ئەوەی جیاوازە کۆدی بەرێوەبردنی sqlite وەکو لایبرەری بەکاردەبەیت لەناو پرۆگرامەکەت هەوەک چۆن کۆنێکتی هەر بنکەدراوەیەکی دی دەبی لە رێی کۆدێکەوە ئەوەش بە هەمان شێوەیە بەڵام تاکە جیاوازی ئەوەیە لە ژێرەوە ئەو کۆدەی بەکاری دەهێنیت DBMS ەکەتە.

 

کێ sqlite بەکاردەهێنێت؟