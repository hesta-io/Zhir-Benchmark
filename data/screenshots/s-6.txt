دەبینین ئەو پەرەسەندنەی لە دەیەکانی دواییدا لە پێوەندیی نێودەوڵەتی روویدا، وایکرد
جۆراوجۆرییەکی قەبارەیی و چەشنئێ لە کەسەکانی یاسای نێودەوڵەتیدا هەبن. چونکە هەموو
قۆناخێکی مێژوویی مرۆڤایەتی مۆرکی تایبەتی خۆی بەجێدێلێ بەسەر ئەو کەسانەی بەشدارن
لەپێوەندییە نێودەوڵەتییەکاندا. کەسەکانی پێوەندیی نێودەوڵەتی بریتین لە گەل و نەتەوە و
تەکەتولی نێودەوڵەتی و هەرێمیی و بزووتنەوەی جۆراوجۆر و حیزب و سەندیکا
نێودەوڵەتییەکان و نیشتمانی و دەزگە ئابووری و دارایی و کشتوکاڵی و تەنانەت تاکەکانیش
وەك سەرۆکی دەوڵەتەکان و سەرۆکی شاندە دیپلۆماتییەکان، بەلام ئەمە ئەوە ناگەیەنێ
هەموو ئەوانە کەسانی یاسای نێودەوڵەتین، چونکە چەمکی کەسی پێوەندییە نێودەوڵەتییەکان
دەقاودەق نییە لەگەڵ چەمکی کەسی یاسای نێودەوڵەتی. (٢) 

بەپێی بۆچوونێکی تر، تایبەتمەندییەکانی کەسی یاسایی نێودەوڵەتی جگە لە دەوڵەت لە
لای لایەنێکی تر نابینرین. لایەنگرانی ئەم رایە پێیان وایە دەبێ کەسی یاسایی نێودەوڵەتی
ببێتە خاوەن ماف و ئیلتیزاماتی تایبەت و توانای دانانی نۆرمی یاسای نێودەوڵەتی هەبێت و
رێوشوێنی زەروور بگرێتەبەر بۆ زامنکردنی پراکتیزەکردنی ئەم نۆرمانە. دواییش چەمکی
کەسایەتی یاسایی نێودەوڵەتی بە شێوەیەكی توندوتۆڵ هاوبەندە بە دانیشتووان و هەرێم(خاك)
و بەرپرسیارێتی نێودەوڵەتی بەرامبەر پێشێلکردنی ئیلتیزاماتی نێودەوڵەتی. (٣)

یاساناس د. ب لێڤین وەلامی ئەم بۆچوونە وا دەداتەوە: لە واقیعی کردەییدا، لە یاسای
نێودەوڵەتی جگە لەو دەوڵەتانەی ئەو سیفاتانەیان هەیە، کە لەسەرەوە باسمان کردن لەبارەی
کەسایەتی یاسایی نێودەوڵەتییەوە، کەسانی تر هەن ئەو سیفاتانەیان تێدا نییە، بەڵام
کەسایەتییەکی یاسایی تایبەتی سنوورداریان هەیە بە بەراورد لەگەڵ کەسایەتی یاسایی
دەوڵەتدا (٤)

ئەهلیەتی یاسایی پرسێکی یاسایی تەنیا نییە، کە دابڕابێت لە پێوەندیی کۆمەلایەتی

بابەتی، بگرە توانایەکە سیستەمێکی یاسایی دیاریکراو دەیبەخشێتە کەسەکانی خۆی تاوەکو
ماف و ئیلتیزامیان هەبێت. بۆیە بەدەر لە هەبوونی هەندێ لە ماف و ئیلتیزامی دیاریکراو،

٣- ب. ی. شورشاڵف نێودەوڵەتییەکان. مۆسکۆ ١٩٧١ ل ٥٣ - ٥٥٠
٤- د. ب. لیفین: هەمان سەرچاوە ل ٤٩.

١٥٠
