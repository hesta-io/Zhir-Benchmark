٤‏١	فەرەیدوون عەلی ئەمین

سەرەتا و پێشکەش

گەورەکان:

ئاگادارییەک لە ٢٠ی‏ تشرینی دووەمی ساڵی١٩٥٩دا‏ لە بارەی مافی مناڵەوە بڵاوکراوەتەوە، ئاگادارییەکە هینی نەتەوە یەکگرتووەکانەو بریتییە لە دە بەند و هەر دە بەندەکەشی پشتگیریی مافی مناڵئەکەن و تێکڕا ئەڵێن: ئەبێ مناڵ بپارێزرێت ڕێی پەروەردە و خوێندن و فێربوونی ببێت، ئاگاداری تەندروستیی بکرێت، لە ژێر سێبەری ئازادی و سەربەستی و سەربەرزیدا گەشە بکات، لە ڕۆژی لە دایکبوونییەوە ناو و نەژادی دیاریبکرێت، لە خۆراکی تەواو و لانەۆبان و وەرزش و خزمەت بێبەش نەبێت. لە تەنگانەدا دەستی یارمەتی و بەزەیی بۆ درێژبکرێت و لە بەڵا بپارێزرێت، دنیایەکی پڕ لە خۆشەویستی و ئاسایشی بۆ بهێنرێتەکایەوە تا بە دڵنیایی بخەمڵێت و گەورەببێت، پشتگوێ نەخرێت و دڵڕەقی بەرامبەر نەنوێنرێت و نەچەوسێنرێتەوە، ڕەفتاری وای بەرامبەرنەکرێت کە بۆنی جیاوازیی ل بێت، بانگی ئاشتی و لێبوردن و دۆستایەتیی نێوان گەلانی بە گوێدا بدرێت.

ئێمەی گەورە و لە خەم ڕەخسیو ئەگەر بە باشی لەم بەندانە وردببینەوە هەر زوو ئەوەمان بۆ دەرئەکەوێت کە هیچێکی ئەوتۆمان بۆ منالانی کورد نەکردووە کە شایانی باس بێت و گرە قەرزارباریشیانین، دەبا ڕێگای دانەوەی ئەو قەرزە بگرین و دواڕۆژێکی وایان بۆ سازبکەین کە ئەو بەندانەو لەوانەش زیاتریان بۆ بهێنینەدی، چونکە مناڵانی کوردیش وەکو هەموو مناڵانی جیهان جوانکیلەو ئێسک سووک و شایانی خزمەتن.

دەبا لەسەرمانا هەڵنەلەرزن و سەری کوڵمەکانیان خوێنی تێنەزێت و سنگ و بەرۆکیان دانەچەکێت و خیزەخیزی نەیەت، با پێخاوس نەبن و قاچوقولیان زامدار نەبێت. با لە چلکدا گەڕنەبن و لە برساندا سکیان بە پشتیانەوە نەنووسێت و چاویان بە قوڵدانەچێت، با لە نەزانین و نەخوێندەواریدا کوێراییان دانەیەت و لەوە زیاتر بە
