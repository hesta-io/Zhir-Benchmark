١٤ فەرەیدوون عەلی ئەمین

سەرەتا و پێشکەش
گەورەکان:
ئاگاداریەک لە ٢٠ی تشرینی دووەمی ساڵی١٩٥٩دا  لە  بارەی مافی مناڵەوە
بڵاوکراوەتەوە، ئاگادارییەک هینی نەتەوە یەکگرتووەکانەوە بریتییە لە دە بەند و هەر
دە بەندەکەشی پشتگیری مافی مناڵئەکەن و تێکرا ئەڵێن: ئەبێ مناڵ بپارێزرێت و
رێی پەروەردە و خوێندن و فێربوونی ببێت، ئاگاداری تەندروستی بکرێت، لەژێر
سێبەری ئازادی و سەربەستی و سەربەرزیدا گەشە بکات، لە رۆژی لەدایکبوونییەوە ناو
و نەژادی دیاریبکرێت، لەخۆراکی تەواو و لانەوبان و وەرزش و خزمەت بێبەش
نەبێت. لەتەنگانەدا دەستی یارمەتی و بەزەیی بۆ درێژبکرێت  و لە بەڵا بپارێزرێت،
دنیایەکی پڕ لە خۆشەویستی و ئاسایشی بۆ بهێنرێتەکایەوە تا بە دڵنیایی بخەمڵێت و
گەورەببێت، بشتگوێ نەخرێت و دڵرەقی بەرامبەر نەنوێنرێت و نەچەوسێنرێتەوە.
رەفتاری وای بەرامبەرنەکرێط کە بۆنی جیاوازیی لێ بێت، بانگی ئاشتی و لێبوردن و
دۆستایەتیی نێوان گەڵانی بەگوێدا بدرێت.
ئێمەی گەورە و لەخەم رەخسیو ئەگەر با باشی ئەم بەندانە وردببینەوە هەر زوو
ئەوەمان بۆ دەرئەکەوێت کە هیچێکی ئەوتۆمان بۆ مناڵانی کورد نەکردووە کە شایانی
باس بێت و بگرە قەرزارباریشیانین، دەبا رێگای دانەوەی ئەو قەرزە بگرین و
دوارۆژێکی وایان بۆ سازبکەین کە ئەو بەندانەو لەوانەش زیاتریان بۆ بهێنینەدی،
چونکە مناڵانی کوردیش وەکو هەموو مناڵانی جیهان جوانکیلەو ئێسک سووک و شایانی
خزمەتن.
دەبا لەسەرمانا هەڵنەلەرزن و سەری کوڵمەکانیان خوێنی تێنەزێت و سنگ و
بەرۆکیان دانەچکێت و خیزەخیزی نەیەت، با پێخاوس نەبن و قاچوقولیان زامدار
نەبێت. با لە چڵکدا گەڕنەبن و لە برساندا سکیان بە پشتیانەوە نەنووسێت و چاویان
بە قوڵدانەچێت، بە لە نەزانین و نەخوێندەواریدا کوێراییان دانەیەت و لەوە زیاتر بە
